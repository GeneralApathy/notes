<p>Il diciottesimo secolo viene spesso chiamato il secolo delle “Tre Grandi Rivoluzioni”, rivoluzioni che hanno portato cambiamenti così radicali da segnare il passaggio di epoca, dalla moderna alla contemporanea (1789).</p><p>Gli eventi del ‘700 sono dominati dalle 2 grandi potenze sorte nel ‘600:</p><ul><li>L’Inghilterra, che è ormai stabilmente una monarchia parlamentare. Nel parlamento siedono i “tories”, i conservatori, ed i “whigs”, i liberali. Ciò che li differenzia è il diverso modo di vedere il rapporto tra il Re ed il parlamento. I primi predicano una politica passiva, di controllo dell’operato del Re, mentre i whigs puntano ad una politica propositiva. I whigs inoltre collaborano con il popolo, cercando di dare ascolto alla voce dell’opinione pubblica, che nasce proprio in questo periodo. L’opinione pubblica utilizza i giornali per far sentire la propria voce, nascono così i quotidiani, il cui capostipite è “The Spectator”, che entra in attività negli anni ’20 del ‘700. Va però precisato che per “opinione pubblica” si intende solo la voce dei più ricchi, l’Inghilterra infatti rimane fondamentalmente oligarchica. Solo i ricchi infatti possono votare ed accedere al parlamento, sono loro quindi ad amministrare la legge. Ciò è dovuto anche alla grande disponibilità coloniale, che garantisce risorse e manodopera praticamente a costo zero.</li><li>La Francia, che continua il suo percorso verso l’assolutismo. La situazione francese all’inizio del secolo è sostanzialmente uguale a quella che l’ha caratterizzata nel corso del ‘600. Lo stesso argomento in dettaglio nel file “Francia del XVII secolo”.</li></ul>