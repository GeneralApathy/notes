<p class="ql-align-justify">L’Inghilterra, tra il ‘500 ed il ‘600 è governata dalla dinastia Tudor, nella persona di Elisabetta I, ed è in vigore la <em>Magna Carta Libertatis</em> (XIII secolo). Esiste una “camera stellata” che rappresenta i sudditi. Per materie fiscali ed economiche il Re è obbligato ad interpellare il parlamento. È in vigore <em>l’Habeas Corpus</em>, quindi nessuno può essere arrestato senza prove. L’Inghilterra è anglicana dal 1538 (Act Of Supremacy di Enrico VIII). Parte della popolazione però rimane cattolica, altri invece si sono convertiti al calvinismo.</p><p class="ql-align-justify">Dopo la morte di Elisabetta I, che non ha eredi, la corona passa a Maria Stuard (regina di Scozia), poi al figlio Giacomo I ed in fine a Carlo I. Gli Stuard cercano di imporre anche in Inghilterra l’assolutismo praticato in Scozia ed il cattolicesimo come religione di stato, questo provoca grande ostilità da parte degli inglesi. Il Re non convoca il parlamento per 10 anni a partire dal 1630, inoltre per finanziare la guerra dei trent’anni vengono aumentate le tasse (Giacomo I), senza l’avvallo parlamentare. Alla morte di Giacomo I subentra Carlo I, che tenta di istituire una nuova tassa sul commercio marittimo, per far ciò è costretto a convocare il parlamento (1640).</p><p class="ql-align-justify">Nel ‘600 la società inglese è così suddivisa: </p><ul><li class="ql-align-justify">Gentry = piccola nobiltà delle campagne, titolari di vasti appezzamenti recintati e dei titoli nobiliari più bassi.</li><li class="ql-align-justify">Yeomen = piccoli proprietari terrieri non nobili.</li><li class="ql-align-justify">Borghesia urbana = commercianti, artigiani, imprenditori marittimi e tessili, ecc.</li><li class="ql-align-justify">Popolo = contadini, operai, poveri, ecc.</li><li class="ql-align-justify">Alta nobiltà = i Conti, Duchi e Lord ricchi e potenti.</li></ul><p class="ql-align-justify">Tutti, tranne l’Alta nobiltà ed una parte del parlamento, sono contro il Re, specialmente quando introduce la “Ship Money”, la tassa su tutti i commerci.</p><p class="ql-align-justify">Il Re può contare sull’esercito inglese per garantire il suo potere, che è formato da mercenari e da nobili.</p><p class="ql-align-justify">Il parlamento invece affida il comando delle sue forze al generale puritano Oliver Cromwell, il quale è convinto che la vittoria passi dal “New Model Army”, che è un nuovo modello militare che prevede:</p><ul><li class="ql-align-justify">L’educazione e l’alfabetizzazione dei soldati, in questo modo infatti i valori morali gli impediscono di violentare, razziare e saccheggiare come i barbari mercenari.</li><li class="ql-align-justify">I soldati vengono salariati</li><li class="ql-align-justify">I soldati vengono disciplinati ed addestrati</li></ul><p class="ql-align-justify">Il “New Model Army” non è altro che la riscoperta della pratica militare degli eserciti professionali, la quale raggiunse la sua massima vetta con la macchina delle Legioni Romane, che riuscì a conquistare mezzo mondo proprio grazie a questi tre punti.</p><p class="ql-align-justify">Nel 1642 l’esercito di Cromwell vince quello reale e Carlo I viene arrestato con l’accusa di aver tradito la Magna Carta e la nazione. Il Re viene condannato a morte per decapitazione nel gennaio del 1643.</p><p class="ql-align-justify">Viene proclamata la repubblica. Vengono aperti i “Dibattiti di Putney” per decidere l’ordinamento del nuovo stato.</p><p class="ql-align-justify">Emergono 3 fazioni diverse:</p><ol><li class="ql-align-justify">I Cromwelliani, che vogliono uno stato puritano in cui abbiano il diritto di voto solo i più ricchi.</li><li class="ql-align-justify">I Livellers, che vogliono una repubblica laica a suffragio universale maschile.</li><li class="ql-align-justify">I Diggers, che vogliono l’abolizione dello stato e della proprietà privata, e vogliono organizzare il popolo in comunità agricole autonome ed autosufficienti. </li></ol><p class="ql-align-justify">Quando Cromwell si accorge che i livellers stanno vincendo fa arrestare tutto il parlamento, instaura una repubblica autocratica e si fa nominare “Lord Protettore” a vita. Il titolo viene reso ereditario, tuttavia il figlio di Cromwell viene spodestato.</p><p class="ql-align-justify">Viene quindi restaurata la monarchia con Carlo II Stuard che regna fino al 1684 in modo autoritario, quando con la “Glorious Revolution” viene pacificamente deposto e la corona viene offerta a Maria e Guglielmo D’Organge (Re d’Olanda). L’offerta della corona viene però subordinata alla sottoscrizione da parte dei sovrani di un contratto (il Bill of Right) che garantisce le libertà fondamentali a cittadini e parlamento. Il contratto è vincolante, se viene infranto il Re è automaticamente deposto. Ancora oggi i Re inglesi devono firmarlo prima dell’insediamento. Con Guglielmo D’Orange la corona inglese, quella scozzese e quella irlandese vengono unificate nel Regno Unito.</p>